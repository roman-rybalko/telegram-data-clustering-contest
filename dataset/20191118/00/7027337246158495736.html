<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698959/%D8%AA%D8%B1%DA%A9%DB%8C%D9%87-%D8%A7%DA%AF%D8%B1-%D8%AA%D8%B1%D9%88%D8%B1%DB%8C%D8%B3%D8%AA%E2%80%8C%D9%87%D8%A7-%D8%A7%D8%B2-%D8%B4%D9%85%D8%A7%D9%84-%D8%B3%D9%88%D8%B1%DB%8C%D9%87-%D9%86%D8%B1%D9%88%D9%86%D8%AF-%D9%85%D8%AC%D8%AF%D8%AF%D8%A7%D9%8B-%D8%AF%D8%B3%D8%AA-%D8%A8%D9%87-%D8%B9%D9%85%D9%84%DB%8C%D8%A7%D8%AA-%D9%86%D8%B8%D8%A7%D9%85%DB%8C-%D8%AE%D9%88%D8%A7%D9%87%DB%8C%D9%85-%D8%B2%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="ترکیه: اگر تروریست‌ها از شمال سوریه نروند، مجدداً دست به عملیات نظامی خواهیم زد"/>
    <meta property="og:description" content="ترکیه با اعلام اینکه ایالات متحده و روسیه تدابیر لازم را در خصوص شمال شرق سوریه اتخاذ نکرده‌اند، تهدید کرد که آنکارا دست به عملیات نظامی جدیدی در این منطقه در صورت عدم تخلیه آن از تروریست‌ها می‌زند."/>
  </head>
  <body>
    <article>
      <h1>ترکیه: اگر تروریست‌ها از شمال سوریه نروند، مجدداً دست به عملیات نظامی خواهیم زد</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">عصر ايران</a></address>
      <p>ترکیه با اعلام اینکه ایالات متحده و روسیه تدابیر لازم را در خصوص شمال شرق سوریه اتخاذ نکرده‌اند، تهدید کرد که آنکارا دست به عملیات نظامی جدیدی در این منطقه در صورت عدم تخلیه آن از تروریست‌ها می‌زند.</p>
      <p>به گزارش ایسنا، به نقل از روسیا الیوم، مولود چاووش اوغلو، وزیر خارجه ترکیه در خصوص توافق‌هایی که مسکو و واشنگتن با ترکیه در مورد اوضاع در شمال شرق سوریه به ویژه عقب‌نشینی یگان‌های مدافع خلق کرد از منطقه مجاور با مرزهای ترکیه حاصل کرده بودند، گفت: آمریکا و روسیه گام‌های ضروری را اتخاذ نکرده‌اند.</p>
      <p>وی افزود: در صورتی که این اراضی از حضور تروریست‌ها تخلیه نشود ما مجدداً دست به عملیات نظامی خواهیم زد.</p>
      <p>وزیر خارجه ترکیه عنوان داشت: ما باید طرح تروریستی در این منطقه را از بین ببریم، اگر به نتیجه نرسیم مجدداً آنچه را که لازم است انجام خواهیم داد، همانطور که عملیات چشمه صلح را آغاز کردیم.</p>
    </article>
  </body>
</html>