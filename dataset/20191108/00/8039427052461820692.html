<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=949007"/>
    <meta property="og:site_name" content="Andhrajyothy"/>
    <meta property="article:published_time" content="2019-11-08T00:53:22+00:00"/>
    <meta property="og:title" content="ఆంధ్రా బ్యాంకు లాభం రూ.70 కోట్లు"/>
    <meta property="og:description" content="ADVT"/>
  </head>
  <body>
    <article>
      <h1>ఆంధ్రా బ్యాంకు లాభం రూ.70 కోట్లు</h1>
      <address>
        <time datetime="2019-11-08T00:53:22+00:00">08 Nov 2019, 00:53</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>త్రైమాసిక ఆదాయం రూ.5,603 కోట్లు</b>
        </li>
      </ul>
      <p><b>హైదరాబాద్‌ (ఆంధ్రజ్యోతి బిజినెస్‌):</b> మొండి బకాయిలకు కేటాయింపులు తగ్గడంతో ప్రస్తుత ఆర్థిక సంవత్సరం రెండో త్రైమాసికానికి ఆంధ్రా బ్యాంకు రూ.70 కోట్ల నికర లాభాన్ని ప్రకటించింది. ఏడాది క్రితం ఇదే త్రైమాసికంలో రూ.434 కోట్ల నష్టాన్ని చవిచూసినట్లు బ్యాంకు తెలిపింది. సమీక్ష త్రైమాసికంలో కేటాయింపులు 24 శాతం తగ్గి రూ.1,732 కోట్ల నుంచి రూ.1,316 కోట్లకు పరిమితమయ్యా యి. వడ్డీయేతర ఆదాయం 30 శాతం పెరగడం మొత్తం ఆదాయం పెరగడానికి దోహదం చేసింది. గత ఆర్థిక సంవత్సరం రెండో త్రైమాసికంతో పోలిస్తే 2019, సెప్టెంబరుతో ముగిసిన 3 నెలలకు వడ్డీయేతర ఆదాయం రూ.494 కోట్ల నుంచి రూ.644 కోట్లకు చేరగా.. వడ్డీ ఆదాయం రూ.4,755 కోట్ల నుంచి రూ.4,958 కోట్లకు పెరిగింది. దీంతో మొత్తం ఆదాయం 7 శాతం వృద్ధితో రూ.5,603 కోట్లుగా నమోదైంది. వడ్డీ వ్యయాలు రూ.3,027 కోట్ల నుంచి రూ.3,265 కోట్లకు పెరగడంతో నికర వడ్డీ ఆదాయం 2 శాతం క్షీణించి రూ.1,728 కోట్ల నుంచి రూ.1,694 కోట్లకు పరిమితమైందని బ్యాంకు తెలిపింది. కాగా, బ్యాంకు మొత్తం వ్యాపారం రూ.3,75,534 కోట్ల నుంచి రూ.3,95,068 కోట్లకు పెరిగింది.</p>
      <p> </p>
      <p>మరోవైపు రెండో త్రైమాసికానికి బ్యాంకు నికర వడ్డీ మార్జిన్‌ (నిమ్‌) 3.23 శాతానికి పరిమితమైంది. డిపాజిట్లపై వ్యయం 5.49ు నుంచి 5.75 శాతానికి పెరిగింది. ఈ ఏడాది సెప్టెంబరుతో ముగిసిన త్రైమాసికం చివరకు స్థూల నిరర్ధక ఆస్తులు (జీఎన్‌పీఏ) రూ.29,953 కోట్లుగా నమోదయ్యారు. మొత్తం అడ్వాన్స్‌ల్లో జీఎన్‌పీఏల వాటా 16.91 శాతం ఉంది. నికర ఎన్‌పీఏలు రూ.9,305 కోట్లు ఉన్నాయని.. మొత్తం రుణాల్లో ఈ మొత్తం 5.95 శాతానికి సమానమని బ్యాంకు వెల్లడించింది.</p>
    </article>
  </body>
</html>