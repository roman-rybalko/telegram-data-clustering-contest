<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/459474/%e0%a6%86%e0%a6%9c%e0%a7%80%e0%a6%ac%e0%a6%a8-%e0%a6%b8%e0%a6%ae%e0%a7%8d%e0%a6%ae%e0%a6%be%e0%a6%a8%e0%a6%a8%e0%a6%be-%e0%a7%aa-%e0%a6%b8%e0%a7%87%e0%a6%b0%e0%a6%be-%e0%a6%85%e0%a6%ad%e0%a6%bf%e0%a6%a8%e0%a7%9f-%e0%a7%ac"/>
    <meta property="og:site_name" content="Daily Janakantha"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="আজীবন সম্মাননা- ৪ সেরা অভিনয়- ৬ সেরা পরিচালক- ২"/>
    <meta property="og:description" content="স্টাফ রিপোর্টার ॥ চলচ্চিত্র শিল্পে গৌরবোজ্জ্বল অবদানের স্বীকৃতিস্বরূপ ‘জাতীয় চলচ্চিত্র পুরস্কার ২০১৭ ও ২০১৮’ ঘোষণা করেছে সরকার। ঘোষণা অনুযায়ী ’১৭ সালে আজীবন সম্মাননা পাচ্ছেন চলচ্চিত্রাঙ্গনের দুই গুণী। এরা হলেন অভিনেতা এটিএম শামসুজ্জামান ও অভিনেত্রী সালমা বেগম সুজাতা। আর ’১৮ সালে আজীবন সম্মাননা পাচ্ছেন চিত্রনায়ক ও ..."/>
  </head>
  <body>
    <article>
      <h1>আজীবন সম্মাননা- ৪ সেরা অভিনয়- ৬ সেরা পরিচালক- ২</h1>
      <address>
        <time datetime="2019-11-08T00:00:00+00:00">08 Nov 2019</time>
      </address>
      <figure>
        <img src="http://www.dailyjanakantha.com/files/201911/1573174855_9.png"/>
      </figure>
      <ul>
        <li>জাতীয় চলচ্চিত্র পুরস্কার ঘোষণা</li>
      </ul>
      <p>স্টাফ রিপোর্টার ॥ চলচ্চিত্র শিল্পে গৌরবোজ্জ্বল অবদানের স্বীকৃতিস্বরূপ ‘জাতীয় চলচ্চিত্র পুরস্কার ২০১৭ ও ২০১৮’ ঘোষণা করেছে সরকার। ঘোষণা অনুযায়ী ’১৭ সালে আজীবন সম্মাননা পাচ্ছেন চলচ্চিত্রাঙ্গনের দুই গুণী। এরা হলেন অভিনেতা এটিএম শামসুজ্জামান ও অভিনেত্রী সালমা বেগম সুজাতা। আর ’১৮ সালে আজীবন সম্মাননা পাচ্ছেন চিত্রনায়ক ও প্রযোজক এমএ আলমগীর ও অভিনেতা প্রবীর মিত্র।</p>
      <p>গত ৫ নবেম্বর তথ্য মন্ত্রণালয়ের চলচ্চিত্র-১ শাখায় এ বিষয়ক প্রজ্ঞাপন জারি হয়েছে। ২০১৭ সালে শ্রেষ্ঠ চলািচ্চত্র ‘ঢাকা এ্যাটাক’ ও ২০১৮ সালে ‘পুত্র’।</p>
      <p>২০১৭ সালের শ্রেষ্ঠ প্রামাণ্য চলচ্চিত্র বাংলাদেশ টেলিভিশনের ‘বিশ্ব আঙ্গিনায় অমর একুশে’ এবং ২০১৮ সালে ফরিদুর রেজা সাগরের ‘রাজাধিরাজ রাজ্জাক।’</p>
      <p>২০১৮ সালের স্বল্পদৈর্ঘ্য চলচ্চিত্র ‘গল্প সংক্ষেপ’ (বাংলাদেশ চলচ্চিত্র ও টেলিভিশন ইনস্টিটিউট)।</p>
      <p>শ্রেষ্ঠ চলচ্চিত্র পরিচালক ২০১৭ সালে ‘গহীন বালুচর’ ছবির নির্মাতা বদরুল আনাম সৌদ এবং ২০১৮ সালে ‘জান্নাত’ সিনেমার জন্য মোস্তাফিজুর রহমান মানিক।</p>
      <p>২০১৭ সালে যৌথভাবে ‘সত্তা’ সিনেমার জন্য শাকিব খান এবং ‘ঢাকা এ্যাটাক’ সিনেমার জন্য আরেফিন শুভ পাচ্ছেন সেরা চলচ্চিত্র অভিনেতার পুরস্কার।</p>
      <p>২০১৮ সালে যৌথভাবে ‘পুত্র’ সিনেমার জন্য ফেরদৌস আহমেদ এবং ‘জান্নাত’ সিনেমার জন্য সাইমন সাদিক পাচ্ছেন সেরা অভিনেতার পুরস্কার।</p>
      <p>সেরা অভিনেত্রী প্রধান চরিত্রে ‘হালদা’ (২০১৭) সিনেমার জন্য নুসরাত ইমরোজ তিশা এবং ‘দেবী’ (২০১৮) ছবির জন্য পাচ্ছেন জয়া আহসান।</p>
      <p>২০১৭ সালের স্বল্পদৈর্ঘ্য চলচ্চিত্র ‘গল্প সংক্ষেপ’ (বাংলাদেশ চলচ্চিত্র ও টেলিভিশন ইনস্টিউট)। শ্রেষ্ঠ চলচ্চিত্র পরিচালক ২০১৭ সালে ‘গহীন বালুচর’ ছবির নির্মাতা বদরুল আনাম সৌদ এবং ২০১৮ সালে ‘জান্নাত’ সিনেমার জন্য মোস্তাফিজুর রহমান মানিক। ২০১৭ সালে যৌথভাবে ‘সত্তা’ সিনেমার জন্য শাকিব খান এবং ‘ঢাকা এ্যাটাক’ ছবির জন্য আরেফিন শুভ পাচ্ছেন সেরা চলচ্চিত্র অভিনেতার পুরস্কার। ২০১৮ সালে যৌথভাবে ‘পুত্র’ সিনেমার জন্য ফেরদৌস আহমেদ এবং ‘জান্নাত’ সিনেমার জন্য সাইমন সাদিক পাচ্ছেন সেরা অভিনেতার পুরস্কার। সেরা অভিনেত্রী প্রধান চরিত্রে ‘হালদা’ (২০১৭) সিনেমার জন্য নুসরাত ইমরোজ তিশা এবং ‘দেবী’ ছবির জন্য পাচ্ছেন জয়া আহসান। ২০১৭ সালে শ্রেষ্ঠ পার্শ্ব চরিত্রে সেরা অভিনেতা ‘গহীন বালুচর’ ছবির জন্য শাহাদৎ হোসেন, ২০১৮ সালে ‘জান্নাত’ ছবির জন্য আলীরাজ। ২০১৭ সালে সেরা অভিনেত্রী পার্শ্ব চরিত্রে যৌথভাবে ‘গহীন বালুচর’ সিনেমার জন্য সুবর্ণা মুস্তাফা, ‘হালদা’ ছবির জন্য রুনা খান নির্বাচিত হয়েছেন। ২০১৮ সালে শ্রেষ্ঠ অভিনেত্রী পার্শ্ব চরিত্রে ‘মেঘকন্যা’ সিনেমার জন্য পুরস্কার পাচ্ছেন সুচরিতা। এছাড়া ২০১৭ সালে শ্রেষ্ঠ অভিনেতা খল চরিত্রে জাহিদ হাসান পাচ্ছেন ‘হালদা’ সিনেমার জন্য। ২০১৮ সালে এই বিভাগে ‘একটি সিনেমার গল্প’ সিনেমার জন্য পাচ্ছেন সাদেক বাচ্চু। শ্রেষ্ঠ কৌতুক অভিনেতা হিসেবে ২০১৭ সালের ‘গহীন বালুচর’ সিনেমার জন্য ফজলুর রহমান বাবু এবং ২০১৮ সালে যৌথভাবে ‘কমলা রকেট’ সিনেমার জন্য মোশাররফ করিম এবং ‘পবিত্র ভালোবাসা’ সিনেমার জন্য আফজাল শরিফ। শ্রেষ্ঠ শিশুশিল্পী হিসেবে ২০১৭ সালে ‘ছিটকিনি’ সিনেমার জন্য নাইমুর রহমান আপন এবং ২০১৮ সালে ‘পুত্র’ সিনেমার জন্য পুরস্কার পাবেন ফাহিম মুহতাসিম লাজিম। ২০১৭ সালে সেরা শিশুশিল্পী শাখায় বিশেষ পুরস্কার ‘আঁখি ও তার বন্ধুরা’ ছবির জন্য অনন্য সামায়েল। ২০১৮ সালে এ শাখায় ‘মাটির প্রজার দেশে’ সিনেমার জন্য পাচ্ছেন মাহমুদুর রহমান। শ্রেষ্ঠ সঙ্গীত পরিচালক (২০১৭) ‘তুমি রবে নীরবে’ সিনেমার জন্য ফরিদ আহমেদ এবং ২০১৮ সালে ‘জান্নাত’ সিনেমার জন্য ইমন সাহা। শ্রেষ্ঠ নৃত্য পরিচালক ‘ধ্যাততেরিকি’ সিনেমার জন্য ইভান শাহরিয়ার সোহাগ এবং ২০১৮ সালে ‘একটি সিনেমার গল্প’ ছবির জন্য মাসুম বাবুল। ২০১৭ সালে শ্রেষ্ঠ গায়ক ‘সত্তা’ সিনেমার জন্য জেমস এবং ২০১৮ সালে ‘পুত্র’ সিনেমার জন্য নাইমুল ইসলাম রাতুল। শ্রেষ্ঠ গায়িকা ২০১৭ সালে ‘সত্তা’ সিনেমার জন্য মমতাজ এবং ২০১৮ সালে যৌথভাবে সাবিনা ইয়াসমিন (পুত্র) ও আঁখি আলমগীর (একটি সিনেমার গল্প)। ২০১৭ সালে সেরা গীতিকার ‘সত্তা’ সিনেমার জন্য সেজুল হোসেন, ২০১৮ সালে যৌখভাবে ‘নায়ক’ সিনেমার জন্য কবির বকুল এবং ‘পুত্র’ সিনেমার জন্য জুলফিকার রাসেল। ২০১৭ সালে শ্রেষ্ঠ সুরকার ‘সত্তা’ ছবির জন্য বাপ্পা মজুমদার, ২০১৮ সালে ‘একটি সিনেমার গল্প’ ছবির জন্য পাচ্ছেন রুনা লায়লা। ২০১৭ সালের সেরা কাহিনীকার ‘হালদা’ সিনেমার জন্য আজাদ বুলবুল এবং ২০১৮ সালে ‘জান্নাত’ সিনেমার জন্য সুদীপ্ত সাঈদ খান। শ্রেষ্ঠ চিত্রনাট্যকার ২০১৭ সালে পাচ্ছেন ‘হালদা’ সিনেমার জন্য তৌকির আহমেদ এবং ২০১৮ সালে ‘পুত্র’ ছবিতে সেরা চিত্রনাট্যকার হিসেবে সাইফুল ইসলাম মান্নু পুরস্কার পাচ্ছেন। ২০১৭ সালে সেরা সংলাপ রচিয়তা ‘গহীন বালুচর’ ছবির জন্য পাচ্ছেন বদরুল আনাম সৌদ, ২০১৮ সালে ‘পুত্র’ সিনেমার জন্য হারুন রশীদ। শ্রেষ্ঠ সম্পাদক হিসেবে ২০১৭ সালে পুরস্কার পাচ্ছেন মোঃ কালাম (ঢাকা এ্যাটাক), ২০১৮ সালে ‘পুত্র’ সিনেমার জন্য পাচ্ছেন তারিক হোসেন বিদ্যুৎ। শ্রেষ্ঠ শিল্প নির্দেশক হিসেবে ২০১৭ সালে ‘গহীন বালুচর’, ২০১৮ সালে ‘একটি সিনেমার গল্প’ ছবির জন্য উত্তম কুমার গুহ, ২০১৭ সালে শ্রেষ্ঠ চিত্রগাহক ‘গহীন বালুচর’ ছবির জন্য কমল চন্দ্র দাস এবং ২০১৮ সালে ‘পোস্টমাস্টার ৭১’ ছবির জন্য জেড এইচ পিন্টু। ২০১৭ সালে শ্রেষ্ঠ শব্দগ্রাহক হিসেবে ‘ঢাকা এ্যাটাক’ সিনেমার জন্য রিপন নাথ এবং ২০১৮ সালে ‘পুত্র’ ছবির জন্য আজম বাবু। শ্রেষ্ঠ পোশাক ও সাজসজ্জার জন্য ২০১৭ সালে ‘তুমি রবে নীরবে’ ছবির জন্য রিটা হোসেন এবং ২০১৮ সালে ‘পুত্র’ সিনেমার জন্য সাদিয়া শবনম শানতু। ২০১৭ সালে শ্রেষ্ঠ মেকআপ ম্যান ‘ঢাকা এ্যাটাক’ ছবির জন্য জাভেদ মিয়া এবং ২০১৮ সালে ‘দেবী’ সিনেমার জন্য ফরহাদ রেজা মিলন। ২০১৭ সালে ২৭টি ক্যাটাগরিতে এবং ২০১৮ সালে ২৮টি ক্যাটাগরিতে পুরস্কার প্রদান করা হবে।</p>
    </article>
  </body>
</html>