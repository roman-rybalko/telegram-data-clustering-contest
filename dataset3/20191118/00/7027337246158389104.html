<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698896/%D8%A7%D8%AD%D8%AA%D9%85%D8%A7%D9%84-%D8%A2%D8%A8%DA%AF%D8%B1%D9%81%D8%AA%DA%AF%DB%8C-%D9%85%D8%B9%D8%A7%D8%A8%D8%B1-%D9%88-%DB%8C%D8%AE%E2%80%8C%D8%B2%D8%AF%DA%AF%DB%8C-%D8%AF%D8%B1-%D9%85%D9%86%D8%A7%D8%B7%D9%82-%D8%B4%D9%85%D8%A7%D9%84%DB%8C-%D8%A7%D8%B3%D8%AA%D8%A7%D9%86-%D8%AA%D9%87%D8%B1%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="احتمال آبگرفتگی معابر و یخ‌زدگی در مناطق شمالی استان تهران"/>
    <meta property="og:description" content="از روز پنجشنبه با بروز جوی پایدار روند افزایش آلاینده‌های جوی پیش‌بینی می‌شود."/>
  </head>
  <body>
    <article>
      <h1>احتمال آبگرفتگی معابر و یخ‌زدگی در مناطق شمالی استان تهران</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">عصر ايران</a></address>
      <p>
        <b>از روز پنجشنبه با بروز جوی پایدار روند افزایش آلاینده‌های جوی پیش‌بینی می‌شود.</b>
      </p>
      <figure>
        <img src="https://cdn.asriran.com/files/fa/news/1398/8/27/1038202_332.jpg"/>
      </figure>
      <p>اداره کل هواشناسی استان تهران در اطلاعیه‌ای با پیش‌بینی بارش برف در استان اعلام کرد: احتمال آبگرفتگی معابر عمومی و یخ‌زدگی در مناطق شمالی وجود دارد و توصیه می‌شود از توقف در حاشیه رودخانه‌ها و مسیل‌ها خودداری شود.</p>
      <p>به گزارش روز دوشنبه اداره کل هواشناسی استان تهران، این اداره کل همچنین توصیه کرد که در عبور و مرور از جاده‌های کوهستانی به علت کاهش دید و لغزندگی تمهیدات لازم در نظر گرفته شود.</p>
      <p>این اداره کل وضعیت جوی استان تهران را تا روز چهارشنبه نیمه ابری تا ابری در بعضی ساعات مه‌آلود و همراه با بارش باران و برف و وزش باد پیش‌بینی کرد که در اتفاعات استان گاهی کولاک برف همراه خواهد بود.</p>
      <p>بارش‌ها در بعدازظهر سه‌شنبه از شدت بیشتری برخوردار است.</p>
      <p>از روز پنجشنبه با بروز جوی پایدار روند افزایش آلاینده‌های جوی پیش‌بینی می‌شود.</p>
      <p>بیشینه و کمینه دمای هوای پایتخت در روزهای دوشنبه، سه‌شنبه، چهارشنبه، ‌پنجشنبه و ‌جمعه به ترتیب (۶ و۳)، (۷ و۲)، (۸ و۲)، (۱۱ و۳) و (۱۰ و۲) درجه سانتیگراد پیش بینی شده است.</p>
      <p>فرودگاه امام خمینی(ره) و ورامین با ۱۰ درجه و فیروزکوه-امین‌آباد با منفی هشت درجه سانتیگراد به ترتیب گرم‌ترین و سردترین نقاط استان طی ۲۴ ساعت گذشته بوده‌اند.</p>
    </article>
  </body>
</html>