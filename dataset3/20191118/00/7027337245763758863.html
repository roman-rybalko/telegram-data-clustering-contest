<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698890/%D8%A7%D8%AE%D8%B7%D8%A7%D8%B1%DB%8C%D9%87-%D9%87%D9%88%D8%A7%D8%B4%D9%86%D8%A7%D8%B3%DB%8C-%D8%AF%D8%B1%D8%A8%D8%A7%D8%B1%D9%87-%D8%A8%D8%A7%D8%B1%D8%B4-%D8%B3%D9%86%DA%AF%DB%8C%D9%86-%D8%A8%D8%A7%D8%B1%D8%A7%D9%86-%D9%88-%D8%A8%D8%B1%D9%81"/>
    <meta property="og:site_name" content="عصر ايران"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="اخطاریه هواشناسی درباره بارش سنگین باران و برف"/>
    <meta property="og:description" content="بر اساس اخطاریه سازمان هواشناسی بارش شدید باران و برف از امروز (۲۷ آبان ماه) تا چهارشنبه (۲۹ آبان ماه) پیش‌بینی می‌شود."/>
  </head>
  <body>
    <article>
      <h1>اخطاریه هواشناسی درباره بارش سنگین باران و برف</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">عصر ايران</a></address>
      <p>
        <b>بر اساس اخطاریه سازمان هواشناسی بارش شدید باران و برف از امروز (۲۷ آبان ماه) تا چهارشنبه (۲۹ آبان ماه) پیش‌بینی می‌شود.</b>
      </p>
      <figure>
        <img src="https://cdn.asriran.com/files/fa/news/1398/8/27/1038194_444.jpg"/>
      </figure>
      <p>سازمان هواشناسی با صدور اخطاریه‌ای ضمن اشاره به بارش سنگین باران و برف در کشور تا دو روز آینده نسبت به بالا آمدن آب رودخانه‌ها و احتمال رخداد سیلاب هشدار داد.</p>
      <p>به گزارش ایسنا بر اساس اخطاریه سازمان هواشناسی بارش شدید باران و برف از امروز (۲۷ آبان ماه) تا چهارشنبه (۲۹ آبان ماه) پیش‌بینی می‌شود.</p>
      <p>امروز (۲۷ آبان ماه) در خلیج فارس، بوشهر و کهگیلویه و بویراحمد بارش حداکثر بین ۴۰ تا ۷۰ میلیمتر، در نیمه غربی و جنوب فارس، چهارمحال و بختیاری، شرق خوزستان، گیلان و جنوب اصفهان حداکثر بین ۳۰ تا ۵۰ میلیمتر و شمال زنجان و جنوب شرق اردبیل حداکثر بین ۲۰ تا ۳۰ میلیمتر پیش‌بینی می‌شود.</p>
      <p>فردا (۲۸ آبان ماه) بارش در خلیج فارس، بوشهر، غرب و جنوب فارس حداکثر بین ۴۰ تا ۶۰ میلیمتر، گیلان و مازندران حداکثر بین۳۰ تا ۵۰ میلیمتر، در هرمزگان، شمال زنجان و جنوب شرق اردبیل حداکثر بین ۲۰ تا ۳۰ میلیمتر و در تهران، البرز، قزوین، قم، مرکزی، سمنان، شمال یزد حداکثر بین ۱۵ تا ۲۵ میلیمتررخ می‌دهد.</p>
      <p>چهارشنبه ( ۲۹ آبان ماه) بارش در مازندران حداکثر بین۴۰ تا۶۰ میلیمتر، گلستان حداکثر بین ۳۰ تا ۴۵ میلیمتر، در هرمزگان، شرق خلیج فارس، تنگه هرمز و دریای عمان حداکثر بین ۲۰ تا ۳۰ میلیمتر و در سمنان، یزد، کرمان، غرب خراسان رضوی حداکثر بین ۱۵ تا ۲۰ میلیمتر پیش‌بینی‌ می‌شود. <br/>بر اثر بارش‌های پاییزه آبگرفتگی معابر، بالا آمدن آب رودخانه‌ها و احتمال رخداد سیلاب، لغزندگی جاده‌ها، مه آلودگی، کاهش دید و احتمال کولاک برف و اختلال تردد در محورهای مواصلاتی پابل پیش‌بینی است. از این رو مردم هنگام تردد احتیاط کنند و اقدامات پیشگیرانه را انجام دهند.</p>
      <p>سازمان هواشناسی با صدور اطلاعیه‌ای اعلام کرد: امروز (۲۷ آبان ماه) بارش باران و در ارتفاعات بارش برف برای استان‌های گیلان، مازندران و ارتفاعات گلستان، بارش باران و برف برای استان‌های اردبیل، زنجان، کردستان، نیمه شرقی لرستان، مرکزی، همدان، قزوین، تهران، البرز، سمنان، قم، چهارمحال و بختیاری، کهگیلویه و بویراحمد، اصفهان، یزد و ارتفاعات شمال فارس و رگبار و رعد وبرق برای استان‌های خوزستان، بوشهر، فارس، غرب هرمزگان و خلیج فارس پیش‌بینی می‌شود.</p>
      <p>فردا (۲۸ آبان ماه) بارش باران و در ارتفاعات بارش برف در گیلان، مازندران و ارتفاعات گلستان و بارش باران و برف در شرق لرستان، مرکزی، قزوین، تهران، البرز، سمنان، قم، اصفهان، همدان، کهگیلویه و بویراحمد، نیمه غربی خراسان رضوی، جنوب خراسان شمالی، غرب خراسان جنوبی، یزد و ارتفاعات استان‌های فارس و کرمان و رگبار و رعد وبرق در استانهای: بوشهر، فارس، نیمه غربی کرمان، برخی نقاط هرمزگان، خلیج فارس و تنگه هرمز رخ می‌دهد.</p>
      <p>چهارشنبه (۲۹ آبان ماه) بارش باران و در ارتفاعات بارش برف برای شرق گیلان، گلستان و مازندران و بارش باران و برف در سمنان، خراسان شمالی، خراسان رضوی، خراسان جنوبی، اصفهان، کرمان و یزد، شمال فارس، تهران، قم و رگبار و رعد وبرق برای هرمزگان، سیستان و بلوچستان، شرق خلیج فارس، تنگه هرمز و دریای عمان پیش‌بینی می‌شود.</p>
      <p>پنج شنبه (۳۰ آبان ماه) بارش باران و در ارتفاعات بارش برف در استان‌های گیلان، مازندران و گلستان،‌ بارش باران و برف در استان‌های خراسان رضوی، خراسان جنوبی، ارتفاعات کرمان و رگبار و رعد وبرق در استان‌های سیستان و بلوچستان، شرق هرمزگان و دریای عمان و جمعه (اول آذرماه) بارش باران و در ارتفاعات بارش برف در استان‌های گیلان، مازندران، گلستان، بخش‌هایی از خراسان شمالی و اردبیل رخ می‌دهد.</p>
    </article>
  </body>
</html>