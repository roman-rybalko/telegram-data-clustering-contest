<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698899/%D8%A7%D8%B3%D8%AA%D8%A7%D9%86%D8%AF%D8%A7%D8%B1%DB%8C-%D8%A7%D9%84%D8%A8%D8%B1%D8%B2-%D8%B4%D9%87%D8%B1%D9%88%D9%86%D8%AF%D8%A7%D9%86-%D9%86%DA%AF%D8%B1%D8%A7%D9%86-%D8%B3%D9%BE%D8%B1%D8%AF%D9%87%E2%80%8C%D9%87%D8%A7%DB%8C-%D8%A8%D8%A7%D9%86%DA%A9%DB%8C-%D8%AE%D9%88%D8%AF-%D9%86%D8%A8%D8%A7%D8%B4%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="استانداری البرز: شهروندان نگران سپرده‌های بانکی خود نباشند"/>
    <meta property="og:description" content="از مدیران شعب بانکی استان انتظار می‌رود به منظور تکریم ارباب رجوع نسبت به فعال کردن واحدهای انفورماتیک به منظور استفاده شهروندان از خدمات حساب‌های جاری خود اقدامات لازم را مدنظر قرار دهند."/>
  </head>
  <body>
    <article>
      <h1>استانداری البرز: شهروندان نگران سپرده‌های بانکی خود نباشند</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">عصر ايران</a></address>
      <p>
        <b>از مدیران شعب بانکی استان انتظار می‌رود به منظور تکریم ارباب رجوع نسبت به فعال کردن واحدهای انفورماتیک به منظور استفاده شهروندان از خدمات حساب‌های جاری خود اقدامات لازم را مدنظر قرار دهند.</b>
      </p>
      <figure>
        <img src="https://cdn.asriran.com/files/fa/news/1398/8/27/1038213_371.jpg"/>
      </figure>
      <p>معاون هماهنگی امور اقتصادی استانداری البرز تاکید کرد: شهروندان نگران سپرده‌های بانکی خود نباشند.</p>
      <p>به گزارش ایسنا، جهانگیر شاهمرادی در جلسه کمیته بانک‌های استان که با حضور مدیران شعب بانک‌های استان در سالن شهدای البرز برگزار شد با بیان اینکه تمهیدات لازم به منظور خدمات رسانی بانک‌ها به مردم اندیشیده شده است ، اظهار کرد: شهروندان در هر شعبه‌ای از استان که نیاز به خدمات بانکی داشته باشند می‌توانند خدمات خود را به نحو مطلوب دریافت نمایند.</p>
      <p>به گزارش ایسنا وی افزود: رسیدگی به وضعیت ظاهری بانک‌ها و ارائه خدمات به شهروندان از جمله نکات قابل تاملی است که باید بیش از پیش مورد توجه و عنایت قرار گیرد.</p>
      <p>این مسئول خاطر نشان کرد: از مدیران شعب بانکی استان انتظار می‌رود به منظور تکریم ارباب رجوع نسبت به فعال کردن واحدهای انفورماتیک به منظور استفاده شهروندان از خدمات حساب‌های جاری خود اقدامات لازم را مدنظر قرار دهند.</p>
    </article>
  </body>
</html>