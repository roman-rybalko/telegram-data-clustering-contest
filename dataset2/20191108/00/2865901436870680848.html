<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/fmp-zeli-da-nastavi-u-dobrom-ritmu/341936"/>
    <meta property="og:site_name" content="MozzartSport"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="FMP želi da nastavi u dobrom ritmu"/>
    <meta property="og:description" content="Pobeda Pantera više i ne bi predstavljala iznenađenje, pa stoga valja gađati keca"/>
  </head>
  <body>
    <article>
      <h1>FMP želi da nastavi u dobrom ritmu</h1>
      <h2>Pobeda Pantera više i ne bi predstavljala iznenađenje, pa stoga valja gađati keca</h2>
      <address>
        <time datetime="2019-11-08T00:00:00+00:00">08 Nov 2019</time>
      </address>
      <p>Sat otkucava, već smo na polovini novembra, što znači da se bliži prvi sudar večitih rivala u novoj takmičarskoj sezoni koji je zakazan za sledeće kolo. Slobodno se može reći da će on predstavljati prekretnicu na Jadranu ove jeseni jer ni Partizan ni Crvena zvezda zasad nisu ostvarili najbolje rezultate.</p>
      <p>To znači da će ovaj vikend faktički poslužiti kao zagrevanje večitim rivalima za ono što sledi naredne nedelje. Doduše, imaće beogradski večiti priliku i da se kroz evropska nadmetanja pripreme za jedan od najvažnijih duela u sezoni.</p>
      <p>Što se Jadrana tiče, prvi na teren će Partizan već u subotu. Crno-beli idu na gostovanje jedinom timu koji zasad nije ostvario pobedu u ABA ligi, ekipi Zadra. Međutim, ovo je tradicionalno umeo da bude veoma težak meč za Beograđane, koji će se maksimalno potruditi da se uzdignu nakon poraza od Venecije u Evrokupu.</p>
      <p>Dvojka je sasvim realna, a možete je iskombinovati sa igrom na veći broj poena, pošto će Zadar morati da napadne.</p>
      <p>Crvena zvezda će faktički i zatvoriti ovo kolo ABA lige, pošto će tek u ponedeljak odigrati svoj meč protiv Igokee u Pioniru. Ni protivnik crveno-belih nije blistao na otvaranju nove sezone, tek protekle sedmice upisao je prvi trijumf i to upravo protiv Zadra u derbiju začelja, pa tim sa Malog Kalemegdana ne bi smeo da ima previše problema na putu ka novoj pobedi.</p>
      <p>Stoga, preporuka je da se na ovom meču „gađa“ kec s hendikepom, a ukoliko smatrate da je to previše riskantno, možete se odlučiti za tipovanje na manji broj poena.</p>
      <p>Preostala dva srpska tima takođe će imati zanimljive rivale. FMP će već u petak u Železniku pokušati da nastavi odličan start protiv ekipe Mornara, koja je u prethodnom kolu nanela prvi poraz Cedevita Olimpiji. Pobeda Pantera više i ne bi predstavljala iznenađenje, pa stoga valja gađati keca.</p>
      <p>Mega će u Novom Mestu pokušati da se domogne druge prvenstvene pobede. Krka je tokom sedmice ostala bez trenera i nalazi se u veoma teškoj situaciji, pošto je vezala četiri neuspeha u svim nadmetanjima. Doduše, ni beogradski sastav ne blista na početku nove sezone, ali bi ružičasti tim ipak mogao da iskoristi nezgodan trenutak u kojem se nalazi njegov rival i da tesno slavi. Međutim, preporuka je ipak „pucati” na manji broj poena.</p>
      <p>
        <b>ABA LIGA - 6. KOLO: </b>
      </p>
      <p>
        <b>Petak</b>
      </p>
      <p>
        <b>
          <a href="https://www.mozzartbet.com/sr#/match/4506936">20.00: (1,70) FMP  (14,50)  Mornar (2,30) </a>
        </b>
      </p>
      <p>
        <b>Subota</b>
      </p>
      <p>
        <b>
          <a href="https://www.mozzartbet.com/sr#/match/4506938">18.00:  (3,05) Zadar  (15,00)  Partizan (1,45) </a>
          <br/>
          <a href="https://www.mozzartbet.com/sr#/match/4506935">20.00:  (1,17) Budućnost  (20,00)  Cibona (5,50) </a>
        </b>
      </p>
      <p>
        <b>Nedelja</b>
      </p>
      <p>
        <b>
          <a href="https://www.mozzartbet.com/sr#/match/4506939">20.00:  (1,85) Primorska  (14,00)  Cedevita Olimpija (2,10) </a>
        </b>
      </p>
      <p>
        <b>Ponedeljak</b>
      </p>
      <p>
        <b>
          <a href="https://www.mozzartbet.com/sr#/match/4506937">18.00:  (1,60) Krka (14,50) Mega (2,55)</a>
          <br/>
          <a href="https://www.mozzartbet.com/sr#/match/4506934">21.00:  (1,10) Crvena zvezda  (23,00)  Igokea (7,50) </a>
        </b>
      </p>
      <figure>
        <img src="https://mozzartsport.com/upload/CKEditor/08.11.2019/aba%20liga%20aba%20liga.JPG"/>
      </figure>
      <figure>
        <iframe src="https://www.youtube.com/embed/8-o4PlN4LcU" width="425" height="349" data-service="Youtube" scrolling="no"/>
      </figure>
      <p> </p>
    </article>
  </body>
</html>