<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/zvezdino-pomeranje-granica/342000"/>
    <meta property="og:site_name" content="MozzartSport"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="Zvezdino pomeranje granica"/>
    <meta property="og:description" content="Marketing služba Crvene zvezde ponovo na zadatku"/>
  </head>
  <body>
    <article>
      <h1>Zvezdino pomeranje granica</h1>
      <h2>Marketing služba Crvene zvezde ponovo na zadatku</h2>
      <address>
        <time datetime="2019-11-08T00:00:00+00:00">08 Nov 2019</time>
      </address>
      <p><b>Ideja velike tranzicije dva najjača evropska košarkaška takmičenja po ideji NBA lige podigao je očekivanja vodećih ljudi Evrolige prema klubovima u smislu organizacije utakmica i noviteta u kojim su najviše uključeni navijači</b>.</p>
      <p>Crvena zvezda je uspela da odgovori zadatku i pruži gledaocima u Štark Areni i dvorani Aleksandar Nikolić audio-vizuelni spektakl za uživanje. Takav je slučaj bio i uoči meča protiv Reala, gde je standard najave utakmice podignut na još viši nivo.</p>
      <p>Prošle sedmice publika je imala mogućnost da uživa u spektaklu koji je bio u potpunosti u skladu sa duhom prebogate srpske kulture i tradicije. I tada je kreativni tim Crvene zvezde pokazao ozbiljno umeće u oblasti organizacije, a izdvojili su se fenomenalni 3D efekti na samom terenu.<br/><b>"Iskustvo stečeno u prethodne dve utakmice kada je klub sa Malog Kalemgdana bio domaćin u dve različite hale bilo je dragoceno za naš kreativni tim, a to se videlo u prethodnog četvrtka u ’’Štark areni’’. Naime, Real Madrid je dočekan pred gotovo 16.500 navijača koji su zaista imali priliku da uživaju u fenomenalnom ambijentu. Menadžment kluba vredno je radio, kako bi Zvezdaši dobili još jedan događaj koji se ne viđa svakodnevno I kakav zaslužuju"</b>, objasnili su iz kluba s Malog Kalemegdana. </p>
      <p>Jedinstveni audio i vizuelni doživljaj, na standardnom nivou Evrolige, sada je rezervisan za utakmice beogradskih crveno-belih u Beogradu. U četvrtak se kreativni tim Crvene zvezde pokazao još jednom u punom sjaju, a o efektu najbolje govori oduševljenje zvezdaša, ali i cele evropske javnosti.<br/><b>"Pohvale koje smo dobili za vanserijsko 3D mapiranje na samom terenu, propraćeno audio efektima, stigle su iz Barselone, putem društvenih mreža, a huk sa tribina kada su se prigušila svetla i krenulo predstavljanje crveno-belih je ipak najveći stimulans za sve u klubu da nastave da rade pravi posao"</b>, rečeno je iz marketing službe uz dodatak:<br/><b>"Pojedini članovi kreativnog tima Crvene zvezde proveli su i dane i noći u ’’Štark areni’’ kako bi tih nekoliko minuta sve oči bile uprte u 3D efekat kakav će se pamtiti. Ambijent je u tim momentima dosegao vrhunac i napravila se jedinstvena sinergija terena sa tribinama. U narednim danima, očekuje vas mnogo zanimljivog sadržaja sa utakmice između Crvene zvezde i Real Madrida u želji da i Zvezdaši koji nisu imali privilegiju da budu u ’’Štark areni’’ dožive jedinstveni spektakl barem putem video zapisa i fotografija. A novi izazov već je “iza ugla” utakmica sa francuskim Asvelom u Štark Areni narednog petka"</b>.</p>
      <p>Navijači Crvene zvezde u narednom periodu mogu da očekuju još ovakvih, ali i novih akcija. </p>
      <figure>
        <iframe src="https://www.youtube.com/embed/2JIJ9qQtbSk" width="425" height="349" data-service="Youtube" scrolling="no"/>
      </figure>
      <p> </p>
    </article>
  </body>
</html>