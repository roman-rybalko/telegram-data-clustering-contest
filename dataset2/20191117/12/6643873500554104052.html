<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/JoXz36/moerk-norsk-skoeytehelg-men-ett-lyspunkt-gjoer-sjefen-til-optimist-vi"/>
    <meta property="og:site_name" content="Bergens Tidende"/>
    <meta property="article:published_time" content="2019-11-17T12:39:40+00:00"/>
    <meta property="og:title" content="Mørk norsk skøytehelg, men ett lyspunkt gjør sjefen til optimist: – Viser at vi ikke er så langt bak"/>
    <meta property="og:description" content="Sverre Lunde Pedersen reddet den norske verdenscuphelgen fra å bli helsvart."/>
  </head>
  <body>
    <article>
      <h1>Mørk norsk skøytehelg, men ett lyspunkt gjør sjefen til optimist: – Viser at vi ikke er så langt bak</h1>
      <h2>Sverre Lunde Pedersen reddet den norske verdenscuphelgen fra å bli helsvart.</h2>
      <address><time datetime="2019-11-17T12:39:40+00:00">17 Nov 2019, 12:39</time> by <a rel="author">Bernhard Veland</a></address>
      <p>Verken fredag eller lørdag maktet Norges beste skøyteløpere å hamle opp med de beste utlendingene. Flere dårlige resultater gjorde at landslagstrener Bjarne Rykkje ville «finne ut hva som har skjedd».</p>
      <p>Det beste norske plasseringen var Håvard Holmefjord Lorentzens 11.-plass på 1000 meter.</p>
      <ul>
        <li><b>LES OGSÅ:</b> <a href="https://www.bt.no/sport/i/OpXM2O/ny-norsk-skuffelse-i-verdenscupaapningen-vi-maa-finne-ut-hva-som-har">Ny norsk skuffelse i verdenscupåpningen</a></li>
      </ul>
      <details>
        <summary>Fakta<br/>Resultater søndag</summary>
        <p>
          <b>500 meter, menn</b>
        </p>
        <p>1: Kim Jun-ho (Sør-Korea), 34,87.</p>
        <p>2: Gao Tingyu (Kina), 0,04 bak.</p>
        <p>3: Daidai Ntab (Nedreland), 0,04 bak.</p>
        <p>18: Håvard Holmefjord Lorentzen, 0,67 bak.</p>
        <p>20: Bjørn Magnussen, 1,03 bak.</p>
        <p>
          <b>1000 meter, kvinner</b>
        </p>
        <p>1: Brittany Bowe (USA), 1,15,35.</p>
        <p>2: Jorien ter Mors (Nederland), 0,59 bak.</p>
        <p>3: Jekaterina Sjikhova (Russland), 0,60 bak.</p>
        <p>20: Hege Bøkko, 5,29 bak.</p>
        <p>
          <b>1500 meter, menn</b>
        </p>
        <p>1: Kjeld Nuis (Nederland), 1,46,22.</p>
        <p>2: Denis Juskov (Russland), 0,23 bak.</p>
        <p>3: Thomas Krol (Nederland), 0,27 bak.</p>
        <p>6: Sverre Lunde Pedersen, 1,25 bak.</p>
        <p>11: Sindre Henriksen, 1,65 bak.</p>
        <p>13: Allan Dahl Johansson, 1,79 bak.</p>
      </details>
      <details>
        <summary>Fakta<br/>Resultater lørdag</summary>
        <p>
          <b>1000 meter, menn</b>
        </p>
        <p>1) Thomas Krol (Nederland) 1.09,01</p>
        <p>2) Ning Zhongyan (Kina) 0,21 bak.</p>
        <p>3) Kjeld Nuis (Nederland) 0,27 bak.</p>
        <p>11) Håvard Holmefjord Lorentzen 1,33 bak.</p>
        <p>17) Allan Dahl Johansson 1,73 bak.</p>
        <p>
          <b>1500 meter, kvinner</b>
        </p>
        <p>1) Ireen Wüst (Nederland) 1.56,46.</p>
        <p>2) Jekaterina Sjikhova (Russland) 0,39 bak.</p>
        <p>3) Brittany Bowe (USA) 0,78 bak.</p>
        <p>17) Ida Njåtun 4,24 bak.</p>
        <p>
          <b>500 meter, kvinner</b>
        </p>
        <p>1) Olga Fatkulina (Russland) 37,92.</p>
        <p>2) Daria Katsjanova (Russland) 0,02 bak.</p>
        <p>3) Nao Kodaira (Japan) 0,25 bak.</p>
        <p>19) Hege Bøkko 2,01 bak.</p>
      </details>
      <p>I det siste løpet med norske utøvere, 1500 meter for menn, kom det endelig noen positive opplevelser. Sverre Lunde Pedersens 6. plass var helgens sterkeste norske prestasjon.</p>
      <p>Det gjør at allroundtrener Bjarne Rykkje kan se litt lysere på fortsettelsen av sesongen.</p>
      <p>– Hvis vi ser på hele helgen, må vi være fornøyde med 1500-meteren. Vi viser at vi ikke er så langt bak. Det kan snu veldig fort, og jeg tror at vi kan kjempe om pallplasseringer igjen neste helg, sier han til Viasat 4.</p>
      <p>Sindre Henriksen var første nordmann ut på 1500 meter, i sjette par. Han gikk et solid løp og ble nummer 11. Henriksen har vært skadet i høst og har ikke fått mye trening på is.</p>
      <p>Allan Dahl Johansson var neste nordmann i paret etterpå.</p>
      <p>– Godkjent, men det gikk for sakte hele veien, var Viasat-kommentator Mikael Flygind Larsens dom etter at Johansson gikk i mål som nummer sju. Til slutt ble det 13.plass.</p>
      <p>Sverre Lunde Pedersen gikk i par med det nederlandske stjerneskuddet Patrick Roest. Han tapte samløpet, men 6.-plassen var et norsk lyspunkt i en ellers mørk helg.</p>
      <p>– Det er deilig å se at Sverre lukker øynene og klinker til, sa Flygind Larsen.</p>
      <p>– Det er veldig positivt. Det er lett å få negative tanker, men både Sverre, Allan og Sindre var bra. Det høres kanskje litt rart ut, men jeg er ikke så bekymret. Vi kan være i bra form ganske kjapt igjen. Vi har ikke trent så mye sammen med sprinterne, så jeg tror det er ulike årsaker til at både allrounderne og sprinterne presterer dårlig, sier Rykkje.</p>
      <p>Neste helg er det verdenscup i Polen.</p>
      <h3>– Drit dårlig</h3>
      <p>Håvard Holmefjord Lorentzen og Bjørn Magnussen gikk 500 meter søndag. Med tiden 35,90 endte Magnussen helt sist.</p>
      <p>Det var større forhåpninger til Lorentzen, OL-mester på distansen i 2018. Han fikk en dårlig start og klarte heller ikke å få opp farten utover i løpet. Med 35,54 endte han tredje sist. Et resultat langt unna det han forventet.</p>
      <p>– Det er drit dårlig, det er ikke så mye mer å si enn det. Jeg har ingen feil underveis og føler ikke det er noe galt med kroppen, men jeg kommer ikke fram på isen, sa han til Viasat 4.</p>
      <p>Han sier at han ikke har latt seg påvirke av den dårlige norske laginnsatsen.</p>
      <p>– Nei, jeg driter i hva de andre gjør, jeg går for min egen del. Det er så dårlig at det er flaut.</p>
      <ul>
        <li><b>SETT DENNE?</b> <a href="https://www.bt.no/sport/i/dOaK5J/skoeyteloepene-gaar-fra-nrk-til-viasat-dette-er-strategien-for-aa-faa-unge">Skøyteløpene går fra NRK til Viasat. Dette er strategien for å få unge seere til å bry seg.</a></li>
      </ul>
      <figure>
        <img src="https://images.sacdn.no/v2/images/3f96ff75-4741-4b94-b58b-aedb9302dec8?fit=crop&amp;h=1100&amp;w=1900&amp;s=6f8093088e2207e590cb4550175e4cec85f64c6a"/>
        <figcaption>Det har ikke klaffet for Håvard Holmefjord Lorentzen og de norske løperne i verdenscupåpningen på skøyter.<cite>Sergej Grits, AP / NTB scanpix</cite></figcaption>
      </figure>
      <h3>Nordmenn i B-gruppen</h3>
      <p>Tidligere søndag gikk flere norske utøvere i B-gruppen:</p>
      <p>Odin By Farstad (16.-plass) og Henrik Fagerli Rukke (27) gikk 500 meter, Ida Njåtun (6) og Julie Samsonsen (25) gikk 1000 meter, mens Kristian Ulekleiv (5) og Hallgeir Engebråten (17) gikk 1500 meter. Hege Bøkko var med på 1000 meter i A-gruppen, men gikk over 2,5 sekund svakere enn lagvenninne Njåtun.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/mRxk20/dette-funnet-tyder-paa-at-bergen-har-hatt-likt-klima-som-finnmark"/>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/nyheter/lokalt/i/0ng8qJ/han-hadde-store-beloep-til-gode-hos-oppdragsgiveren-da-han-proevde-aa-faa"/>
        <a href="https://www.bt.no/btmeninger/debatt/i/BRePEv/ikkje-reint-sjeldan-staar-me-paa-bussen-i-80-km-t"/>
        <a href="https://www.bt.no/btmeninger/debatt/i/RRXLQO/ignoranter-fortjener-ikke-spalteplass"/>
        <a href="https://www.bt.no/btmeninger/debatt/i/rAO7mR/dagen-jeg-ble-halal"/>
      </related>
      <ol>
        <li>
          <a href="https://www.bt.no/tag/Sk%C3%B8yter">Skøyter</a>
        </li>
        <li>
          <a href="https://www.bt.no/tag/H%C3%A5vard_Lorentzen">Håvard Lorentzen</a>
        </li>
        <li>
          <a href="https://www.bt.no/tag/Sverre_Lunde_Pedersen">Sverre Lunde Pedersen</a>
        </li>
        <li>
          <a href="https://www.bt.no/tag/Sindre_Henriksen">Sindre Henriksen</a>
        </li>
      </ol>
    </article>
  </body>
</html>